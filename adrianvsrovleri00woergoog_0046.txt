ROVLERIVS, STVARTA. 1, 11. 21

Occupet imperii neu religionis avitae
Fundamenta ruat papales amplius aras
Devenerata focis. Vivet vetus Albio nomen!

ACTVS SECVNDVS.

Stuarta cum Medico suo.

Stuarta.
ns Quam vana prae se decora regnantes terant
Flexo clientum late adorati genu

Et dignitati caelitum visi pares
[cao] Soloque formidati et ingenti salo,
Nunquam dedit maiora tot nostris Deus
aro Exempla vicibus nec magis docuit duces

Haud posse certo sceptra fundari loco
Quam nunc ubi vertente fortuna obruor
Expulsa, supplex, sola, captiva, undique
Adflicta. Centum a regibus duco genus

no Hucusque Scotici frena molitis soli,
Ex quo Caledon silva fert caelo comas.
Quodcumque monstrorum altor, Oceanus parens,
Ab orbe toto dividit longo ambitu,
Hoc omne nostris hactenus subest avis;

aco Et quidquid hominum perfluit rapidus Liger,
Garumna quidquid, quidquid et Sequanam bibit
Ad Scaldin, omne hoc Francus imperio meus
Coniunx regebat. Guisios inter (domo
Materna) et armis et potestate inclitos

aas Docere, felix extuli augustum decus,
Donec marito decidi et socero nurus
(Ο nulla longi temporis felicitas
Ο inquieta sedis augustae quies)
Et patria ventis regna remeavi mela,

 

